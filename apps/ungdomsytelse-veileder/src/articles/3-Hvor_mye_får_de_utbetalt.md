# Hvor mye penger får deltakerne gjennom ungdomsprogramytelsen?

Hvor mye penger deltakerne får, kommer først og fremst an på hvor gamle de er.

## Deltakere under 25 år

Når deltakerne er under 25 år, får de grunnbeløpet ganger 2/3 av 2,041 per år. Denne summen deler vi 260 dager siden de ikke får penger for lørdager og søndager, og resultatet blir dagsatsen for de under 25 år.

## Deltakere over 25 år

Når deltakerne er over 25 år, får de grunnbeløpet ganger 2,041 per år. Denne summen deler vi 260 dager siden de ikke får penger for lørdager og søndager, og resultatet blir dagsatsen for de over 25 år.

Når en deltaker fyller 25 år, innhenter vedtaksløsningen opplysninger fra folkeregisteret, og det fattes automatisk vedtak slik at satsen øker. Deltakeren får melding om vedtaket (vedtaksbrev).

## Deltakere med barn får barnetillegg

Deltakere som har barn, får 37 kroner per dag (unntatt lørdag og søndag) for hvert barn de har. Dersom begge foreldrene mottar ungdomsprogramytelsen, får begge barnetillegg.

Hvis en deltaker får et nytt barn, og fortsatt deltar i programmet, innhenter vedtaksløsningen opplysninger fra folkeregisteret, og det fattes automatisk vedtak. Deltakeren får melding om vedtaket (vedtaksbrev).

## Deltakere med arbeidsinntekt får redusert ytelsen

Når en deltaker har arbeidsinntekt ved siden av ungdomsprogramytelsen, reduseres den månedlige utbetalingen med et beløp som tilsvarer 66 prosent av arbeidsinntekten. Likevel får de til sammen mer penger når de både har en inntekt og mottar penger gjennom ungdomsprogramytelsen, enn hvis de bare fikk ytelsen.

Les mer om hvordan arbeidsinntekt påvirker ungdomsprogramytelsen

Det trekkes skatt av pengene før de utbetales til deltakerne. Hvis deltakeren har frikort, trekkes det ikke skatt.

Er det noe du savner informasjon om i denne artikkelen? Ta kontakt med XX.
