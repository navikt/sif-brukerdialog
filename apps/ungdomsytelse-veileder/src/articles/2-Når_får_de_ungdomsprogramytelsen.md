Tittel
Når får de ungdomsprogramytelsen?

# Når får deltakerne i ungdomsprogrammet penger gjennom ungdomsprogramytelsen?

Når de er meldt inn i ungdomsprogrammet og har sendt søknaden om ungdomsprogramytelsen, blir det automatisk fattet vedtak om ungdomsprogramytelse, slik at de får penger mens de deltar i programmet.

## Deltakerne får penger fra første dag og alle dager utenom helgen

Deltakerne har rett til å få penger fra og med den dagen de blir registrert som deltaker i ungdomsprogrammet.

De får en beregnet dagsats, og de får penger for alle dager unntatt lørdag og søndag. De får også penger for helligdager som ikke faller på en lørdag eller søndag.

## Pengene utbetales etterskuddsvis

Pengene utbetales etterskuddsvis, og som hovedregel innen den 12. i påfølgende måned.

Grunnen til at pengene utbetales på etterskudd, er at beløpet skal reduseres dersom de har hatt arbeidsinntekt ved siden av. Les mer om dette under punktet **Inntekt ved siden**.

## Eksempel

Veilederen registrerer deltakeren inn i ungdomsprogrammet mandag 15. september 2025, og deltakeren søker om ungdomsprogramytelsen. Da får deltaker penger fra og med 15. september og til og med 30. september utbetalt innen 12. oktober.

Utbetalingen for oktober mottas 12. november og så videre.
